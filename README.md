# Financiële gegevens van de provincie Groningen
Deze repository bevat financiële gegevens van de provincie Groningen die als open data beschikbaar worden gesteld.

In deze repository vindt u de begroting en realisatie (financiële verantwoording) van de provincie Groningen zoals die periodiek wordt aangeleverd aan het CBS in het Iv3-formaat. De Iv3-bestanden vanaf 2009 zijn te downloaden. Iv3 staat voor ‘Informatie voor Derden’. De gegevens bevinden zich in het publieke domein ([http://creativecommons.org/publicdomain/mark/1.0/deed.nl Public Domain Mark]). Op de website van het CBS is uitgebreide informatie over Iv3-bestanden te vinden.

Vanaf 2014 stellen wij geven wij naast de Iv3 bestanden ook meer detailinformatie vrij. Leest u de toelichting onderaan deze pagina voor meer informatie.

De bestanden zijn op dit moment alleen te downloaden in het MS Excel 2010 XLSX-formaat. Wilt u de bestanden in een ander formaat ontvangen, neemt u dan contact op via opendata@provinciegroningen.nl.

## Toelichting
Het voorgeschreven IV3-formaat ziet toe op een indeling naar hoofdfuncties en functies, en daarnaast op een indeling naar economische lasten- en batencategorieën. We zijn uiteindelijk gekomen tot detailinformatie die de hoofdfuncties en functies nog één slag dieper weergeeft op het niveau van de productgroepen en die de economische categorieën nog één slag dieper weergeeft op het niveau van de kostensoorten (element 2).

Niet opgenomen zijn de omschrijvingen van de individuele boekingsregels, de factuurnummers en de crediteur-/debiteurgegevens. Rekeningcodes zijn opgebouwd uit minimaal 2 en maximaal 4 elementen, en ook de betekenissen van de elementen 3 en 4 worden niet gepresenteerd.

Alleen de begrote en gerealiseerde kosten van de hoofdfuncties 0 t/m 9 (de reguliere programmabudgetten) gepresenteerd tot op productgroep- en kostensoortniveau, maar nog niet de apparaatskosten (personeelskosten en materiële apparaatskosten). Alleen de aan de productgroepen toegerekende (=versleutelde) apparaatskosten zijn met één bedrag per productgroep, in één kostencategorie "Overige verrekeningen", uitgesplitst in twee kostensoorten "Directe apparaatskosten" en "Overhead" weergegeven. Dit is nu nog alleen voor de Begroting 2015 zichtbaar gemaakt, omdat voor de realisatie 2015 nog geen versleuteling van apparaatskosten heeft plaatsgevonden, dat gebeurt pas bij de samenstelling van de Jaarrekening 2015.

Heeft u nog vragen, neemt u dan contact met ons op via opendata@provinciegroningen.nl.
